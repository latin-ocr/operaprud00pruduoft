 

130 Avnnnn Pavonum

 

Grande per infirmos caput excisura ministros,
Numquid et intactae post partum Virginis ullum 70
Fas tibi iam superest? post partum Virginis, ex quo
Corporis humani naturam pristina origo

Deseruit, carnemque novam via ardua sevit,

Atque innupta Deum concepit femina Christum,
Mortali de matre (1) hominem, sed cum Patre numen.
Inde omnis iam diva caro est quae concipit illur[n
Naturamque Dei consorti foedere sumit:

Verbum quippe caro factum, non destitit esse,
Quod fuerat, Verbum, carnis dum glutinat usum,
Maiestate quidem non degenerante per usum 80
Carnis, sed miseros ad nobiliora trahente.

Ille manet quod semper erat, quod non erat, esse
Incipiens; nos, quod fuimus, iam non sumus, aucti ,
Nascendo in melius: mihi contulit, et sibi mansit.
Nec Deus ex nostris minuit sua, sed sua nostris 85
Dum tribuit, nosmet dona ad caelestia vexit.

Dona haec sunt, quod victa iaces, lutulenta Libido,
Nec mea post Mariam potis es perfringere iura.

Tu princeps ad mortis iter, tu ianua leti

Corpora commaculans, animas in Tartara mergis. 90
Abde caput tristi iam frigida pestis abysso:

Occide, prostibulum (2): manes pete,claudere Avern0;
Inque tenebrosum noctis detrudere fundum.

Te volvant subter vada flammea, te vada nigra,
Sulphureusque rotet per stagna sonantia vortex. 95

Christum terris ostensum et cultum. Vide S. Avcvsr. Lib. 111
Contra duas Epistolas Pelagianor. cap. lv, - terrena in
corpora. Terrena iocor-pore nonnulli Vaticani codices.

(1) mortali de matre... Praestat Sermonem adire Sancti
Leoms Meam, ‘⁴ De Christi Nativitate. '’

(2) prostibulum, seu prosedam poeta Libidinem, ad contu·
melium, vocat.

