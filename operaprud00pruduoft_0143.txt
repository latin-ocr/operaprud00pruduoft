 

Psrcuomcnu 139

Cauta acies, virgis adopertas texerat oras, 265

Et superimposito simularat cespite campum.

At regina humilis, quamvis ignara, manebat

U lteriore loco, nec adhuc ad fraudis opertum

Venerat, aut foveae calcarat (1) furta malignae.

Hunc eques illa dolum, dum fertur praepete cursu,

[270

Incidit, et coecum subito patefecit hiatum:

Prona ruentis equi cervice involvitur, ac sub

Pectoris impressu fracta inter cumra rotatur.

At Virtus placidi moderaminis, ut levitatem

Prospicit obtritam monstri sub morte iacentis, 275

Intendit gressum mediocriter, os quoque parce

Erigit, et comi moderatur gaudia vultu.

Cunctanti Spes fida comes succurrit, et offert

Ultorem gladium, laudisque inspirat amorem.

Illa cruentatam correptis crinibus hostem 280

Protrahit, et faciem laeva revocante supinat.

Tunc caput orantis flexa cervice resectum

Eripit, ac madido suspendit colla capillo.

Exstinctum vitium sancto Spes increpat ore: .

-- « Desine grande loqui (2): frangit Deus omne
[superbum, 285

Magna cadunt, inflata crepant, tumefacta premuntur.

Disce supercilium deponere, disce cavere

Ante pedes foveam, quisquis sublime minaris.

Pervulgata viget nostri sententia Christi:

Scandere celsa humiles, et ad ima redire feroces ([3).

“ Vidimus horrendum membris, animisque Golian

(1) foveae... furta: foveas per fraudem paratas et tectas.

(2) Desine ‚orande loqui. Qui de se nimis alta sentiunt ot
loquuntur eos dicimus graece μεγαλοφρονεῖν, Huiusmodi morta-
les superbi esse consueverunt.

(3) Scandere celsa humiles... V. Luc. XIV, 11.

