 

256 1111118111 Pavnsswru

Carceris et rimas, et taetra foramina clausi
Stercoris, et spurcam redolenti in fornice cellam. 835
Sed non illud erunt obscura ergastula, quod sunt ’
Regia gemmato laquearia fulva metallo:
Nempe magis non illud erunt, qui numen in urnis
Quaerunt ac tumulis, et larvas sanguine placant:
’ Quod sunt qui summum caeli Dominum veneran-
[tur‚ 840
Iustitiamque litant (1), et templum pectoris ornant.
Secretum sed grande nequit rationis opertae
Quaeri aliter, quam si sparsis via multiplicetur
Tramitibus, et centenos terat orbita calles,
Quaesitura Deum variata indage (2) latentem. 845
Longe aliud verum est: nam multa ambago viarum,
Anfractus dubios habet, et perplexius errat:
Sola errore caretsimplex via, nescia flecti
In deverticulum, biviis nec pluribus anceps.
Non tamen infitior, duplex occurrere nobis 850
Semper iter, geminis mortalia partibus ire,
Quum dubitant, quonam ferat ignorantia gressum.
Altera multifida est: at simplex altera, et unum
Una Deum sequitur: divos colit altera plures,
Et tot sunt eius divortia (3), quot templorum 855
Signa, quot aereis volitant phantasmata monstris,
Aut hos thyrsigeri rapit ad Dionysia Bacchi (4);
. Inlicit aut alios ad Saturnalia festa:

(1) Iustitiamque litant, Nos italice: « e placano con sacri-
fizi la divina giustizia¹ ». Discrimen in mentem revoca inter
sacrifico, et lito. V. Avs. Pomm: De Differeneit’s Verborum ».

(2) variata indaqe. lndages, is, pro eo quod est indago, inis,
florente latina lingua non usuvenit. Sed vide vocem in ctivmo
MAMERT. Stat. Am'm. 22, aliisque serioris aevi scriptoribus.

(3) Et tot sunt eius divortia. Vers. spondaic.

(4) Aut hos thyrsiyeri rapit ad Dionysia Bacchi. Re‘ege
quae de Dionysiis Bacchi annotavimus in L. 1, v. 629; et d
Salurn. ibi v. 45.

