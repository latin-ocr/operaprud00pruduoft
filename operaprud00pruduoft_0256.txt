 

252 AVRELH Pavonum

 

 

Ingenuum se nosse puer: timor omnis abesto.
Vicimus, exsultare libet: quid tale, repulso
Poenorum quondam duce, contigit? 1116 petitae
Postquam perculerat tremefacta repagula portae,
, Baianis resolutus aquis (1) durissima luxu 740
Robora destituit, ferrumque libidine fregit.

At noster Stilicho congressus comminus ipsa

Ex acie ferrata virum dare terga coegit.

Hic Christus nobis Deus adfuit, et mera virtus:
Illic lascivum, Campania fertilis, hostem 745
Deliciae vicere tuae: non Iuppiter acrem
Protexit Fabium, sed iuvit amoena Tarentus,
Quae dedit illecebris domitum calcare tyrannum.
His ego pro meritis quae praemia digna rependam,
Non habeo, membra statuis effingere vile est. 750
Virtutem nil vile decet: nam vile, quod aetas
Eripit, aera cadunt, aut fulvum defluit aurum3
Aut candor perit argenti, si defuit usus,

Et fuscata situ corrumpit vena colorem.

Viva tibi, Princeps, debetur gloria, vivum 755
Virtutis pretium, decus immortale secuto.
Regnator mundi Christo sociabere in aevum,

Quo ductore meum trahis ad caelestia regnum.

(l) Baianis resolutus aquis etc. Seneca Ep. LI.: « Vim
Hannibalis hyberna solverunt, et indomitum illum nivibus atque
alpibus virum enervaverunt fomenta Campaniam armis vicit,
vitiis victus est 11. L1wvs, aliique e veteribus historicis Han—
nibalem nobis repraesentant otio Campano et vitiis diffluentem,
quo facilius summum Carthaginiensium ducem deprimerent, vi-
ctoriamque de eo Romanorum ad coelum laudibus efferrent.
Quibus calculum adiecit, prae ceteris, saeculo XVIII Ioann. Ca-
rolus Favoonm, poeta clarus apud Italos, cuius tritum epi·
gramma: L’ozio Campano in lusinyhiero aspetto eto. nos pueri
studiosissime recitabamus in scholis ordinis secundi; sed cane·
scentibus nobis historiae Romanae facula est admota, atqms omnes
plerique in alia onmia discedimus. V. C. CANw’ = Storia
Universale, Toni. IV, ediz. Vl. pag. 170.

