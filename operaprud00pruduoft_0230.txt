   

Avssum PRVDEMII ,

 

Praetulerit? vel quis sapiens potiora putarit
Gaudia membrorum, quam vivae praemia mentis?
Nonne hominem ac pecudem distantia separat una,
Quod bona quadrupedum ante oculos sita sunt?
ego contra

Spero, quod extra aciem longum servatur in aevum.
Nam, si tota mihi cum corpore vita peribit (1),
Nec poterit superesse meum post funera quidquam,
Quis mihi regnator caeli? quis conditor orbis? 170
Quis Deus? aut quae iam merito metuenda potestas?
Ibo per impuros, fervente libidine, luxus:
Incestabo toros, sacrum calcabo pudorem:
Infitiabor, habens aliquod sine teste propinqui
Depositum: tenues avidus spoliabo clientes, 175
Longaevam perimam magico cantamine matrem.
Tardat anus dominum dilata morte secundum:
Nec formido malum: falluntur publica iura.
Lex armata sedet, sed nescit crinem opertum:
Aut, si res pateat, iudex corrumpitur auro. 180
Rara reos iusta percellit poena securi.

Sed quid ego haec meditor? revocat Deus ecce severa
Maiestate minax, negat interitura meorum
Per mortem momenta operum: Non occidet, inquit,
Interior qui spirat homo (2) : luet ille perenne 185
Supplicium, quod subiectos male rexerit artus.
Nec mihi difficile est, liquidam circumdare fiammis
Naturam, quamvis perflabilis illa feratur (3)
More Noti: capiam tamen, et tormenta adhibebo

(1) Spemque in me omnem statuat.. . Versum habemus
hiscentem, sed codd. m.ss. confirmant, neque poetae nostro
istiusmodi hiatus infrequens.

(2) non occidet, inquit, Interior qm· spirat homo . . . V.
ΜΛΤΤΗ. Χ, 26.

(3) quamvis perflabilis illa feratur. Nos italice: α se hene
tenue, sottile‚ se bene possa dal vento osser portato » V. Tvm..

De Divinit. Il, 18. et Ἀποθ. in exitu, 1084.

