 

146 Avnnnu Pavnawrrr

Virgo ait increpitans: sint haec tibi fercula tandem
Tristia praeteriti nimiis pro dulcibus aevi.
Lascivas vitae inlecebras gustatus amarae 430
Mortis, et horrifico sapor ultimus asperat haustu.
Caede ducis dispersa fugit trepidante pavore
Nugatrix acies. Iocus et Petulantia primi

Cymbala proiiciunt: bellum'nam talibus armis
Ludebant‚ resono meditantes vulnera sistro. 435
Dat tergum fugitivus Amor: lita tela veneno,

Et lapsum ex humeris arcum, pharetramque cadentem
Pallidus ipse metu sua post vestigia linquit.
Pompa (1), ostentatrix vani splendoris, inani
Exuitur nudata peplo: discissa trahuntur 440
Serta Venustatis, collique ac verticis aurum-

' Solvitur, et gemmas Discordia dissona turbat.

Non piget attritis pedibus per acuta fruteta

Ire Voluptatem3 quoniam vis maior acerbam
Compellit tolerare fugam: formido pericli 445
Praedurat teneras iter ad cruciabile (2) plantas.
Qua se cumque fugax trepidis fert-cursibus agmen,
Damna iacent, crinalis acus (3), redimicula, vittae,
Fibula, flammeolum, strophium, diadema, monile.
Hic se Sobrietas, et totus Sobrietatis 450
Abstinet exuviis miles, damnataque castis ·
Scandala proculcat pedibus, nec fronte severos
connivente oculos praedarum ad gaudia flectit.

(1) pompa, comites luxuriae.

(2) Cruciabile: cruciatum afferens. Videtur serioris latini-
tatis epitheton. Nos vulgo dicimus: iter acerbum, scrupeumrin-
tollerandum.

(3) crinalis acus, redimicula etc. More nostro .· qli aqln‘ da
testa, i nastri, le bonde, il fermaylio‚ il velo fiammeqye’ante,
la fascia del petto, il diadema, il monile ; quae omnia ad mun-
dum muliebrem pertinent.

 

 

