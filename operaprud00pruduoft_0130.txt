 

PSYCHOMAOHIA

Christe, graves (1) hominum semper miserate labores,
Qui patria virtute cluis (2) propriaque, sed una,
(Unum namque Deum colimus de nomine utroque (3):
Non tamen et solum, quia tu Deus ex Patre, Christe)
Dissere Rex noster, quo milite pellere culpas 5
Mens armata queat nostri de pectoris antro:
Exoritur quoties turbatis sensibus intus

Seditio, atque animam morborum rixa fatigat,

Quod tunc praesidium pro libertate tuenda, ,
Quaeve acies furiis inter praecordia mixtis, 10
Obsistat meliore manu. Nec enim, bone Ductor,
Magnarum virtutum inopes, nervisque carentes
Christicolas vitiis populantibus (4) exposuisti.

Ipse salutiferas obsesso in corpore turmas (5)
Depugnare iubes: ipse excellentibus armas 15
Artibus ingenium, quibus ad ludibria cordis
oppugnanda potens tibi dimicet, et tibi vincat.
Vincendi praesens ratio est, si comminus ipsas
Virtutum facies, et conluctantia contra

Viribus infestis liceat portenta notare. 20

(1) Christe, yraves etc. V. Vme. Aen. vl, 56.

(2) cluis. elno, ἵε, cluere archaismus est, pro clueo, εδ,
cluere, V. Contra Symmacum, Π, 584.

13) De nomine utroque. G1szr1nvs et Werrzlvs ediderunt de
nomine trino. Sed Hmssws et CELLAmvs nostram retinent le·
ctionem: namque, uti notat Centemvs, de duobus solummodo
Pei-sonis, non de tribus res ost.

(4) vitiis populantibus, quae vitia scilicet animam nostram
depopulantur. — depuqnare iubes. V. Mum. XVI, 24.

(5) turmas salutiferas. 'l'urma agmen triginta, vel triginta
duorum equitum cst. Poeta turmas salutiferas vocat virtutes
contra vitia concertantes,

